# Задачи с дълги условия

1. Трите прасенца, които всъщност били 30, преди вълкът да изяде `K` на брой от тях, тръгнали да си правят къщички за зимата.
Поради различната степен на мързеливост, всяко от тях си направило къщичка с различна издържливост.

За един удар злият вълк нанася щети в размер `damage`, т.е. намалява издържливостта на къщичката с тази стойност.
Всяка сутрин вълкът се захваща с първата здрава къщичка.
За добро или за зло той може да направи най-много `hits` удара за един ден, като в рамките на деня се уморява и с всеки удар мощността му намалява с 10%.

През нощта всички прасенца си възстановяват къщичките до първоначалната издържливост.
Когато вълкът удари къщичка по-силно от [или колкото] нейната издържливост, считаме, че къщичката е разрушена, а прасенцето - изядено.

Напишете програма, която по дадени `K`, `damage`, `hits` и редица от издържливостите на къщичките, пресмята за колко дни злият вълк ще разруши всички къщички и ще изяде прасенцата.
Ако това е невъзможно, изведете съобщение "Victory!".

2. Турските въоръжени сили извършват офанзива върху кюрдски военен лагер. По оградата на лагера има неравномерно разпределени часовои, които бдят зорко за прииждащия враг, за да вдигнат тревога, когато той се появи. Всеки часовой има 100% видимост в радиус `K` метра около себе си, а по-надалече той не вижда.

Напишете програма, която пресмята дали нападателите имат шанс да се вмъкнат незабелязано в лагера между часовоите и ако да - на какво разстояние от началото е най-сигурно да го направят (за 'начало' приемете началото на входа). Под 'най-сигурно' разбирайте средата между най-отдалеченте часовои.

На входа програмата ви получава `K` и редица от числа, обозначаващи броя на часовоите за съответния метър. Отпечатайте `-1`, ако няма точка, през която нападателите могат да се промъкнат, или разстоянието до намереното най-подходящо място, в противен случай.
